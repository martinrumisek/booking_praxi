# BOOKING PRAXÍ - OAUH
Mojí maturitní prací je webová aplikace Booking praxí, která zajišťuje efektivní
správu školních praxí. Aplikace nahradí původní zastaralý systém, který již nevyhovuje
požadavkům na efektivitu a uživatelskou přívětivost. Nový systém byl vytvořen od základů
s využitím moderních technologií, jako jsou HTML, CSS, PHP, JavaScript, CodeIgniter 4
a Bootstrap 5. Díky tomu bylo možné zjednodušit a optimalizovat procesy, zvýšit komfort
uživatelů a zavést nové funkce, které umožní efektivnější správu praxí.

Aplikace přináší mnoho výhod pro všechny uživatele – studenty, firmy, učitele,
administrátory školy. Studenti mohou jednoduše vyhledávat nabídky praxí, přihlásit se na
vybranou praxi a spravovat svůj profil, kde mohou uvést své dovednosti a kontaktní údaje.
Učitelé a administrátoři získávají přístup k přehledným nástrojům pro organizaci praxí,
správu termínů a kontrolu studentů. Firmy mohou přidávat nabídky praxí, spravovat
přihlášky studentů prostřednictvím systému.

Hlavním přínosem projektu je modernizace a automatizace celého procesu správy
praxí a tříd. Systém umožňuje bezpečné přihlašování studentů a zaměstnanců školy přes
Microsoft Office, zatímco firmy se registrují s ověřováním IČO z veřejných rejstříků.
Administrátoři školy mohou efektivně spravovat uživatelské účty, termíny praxí i nabídky.
Nechybí ani funkce exportu dat do Excelu nebo generování PDF smluv pro studenty, což
usnadňuje administrativu.

Aplikace je přizpůsobena potřebám naší školy. Na rozdíl od alternativních systémů,
které nepodporují správu praxí, nebo nástrojů, jako je platforma JCMM, zaměřená pouze
na stáže v Jihomoravském kraji, Booking praxí umožňuje komplexní správu praxí v rámci
školních termínů. Tento systém se tak stává nástrojem, který propojuje všechny zúčastněné
strany a výrazně zjednodušuje celý proces organizace praxí.

Projekt Booking praxí představuje moderní řešení, které zlepšuje správu praxí a
šetří čas všem uživatelům. Díky svým funkcím a přívětivému uživatelskému rozhraní
nabízí efektivní způsob, jak organizovat školní praxe a přináší výrazný posun oproti
starému systému.

Testovací verze běží na URL: https://www.booking-praxi.zdenekhrdina.cz/

Booking praxí 2025